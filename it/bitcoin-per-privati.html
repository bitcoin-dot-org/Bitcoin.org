---
layout: base-it
id: bitcoin-for-individuals
title: Bitcoin per Privati - Bitcoin
---
<h1>Bitcoin per Privati</h1>
<p class="summary">Bitcoin è il modo più semplice di scambiare denaro a costi molto bassi.</p>

<h2><img src="/img/ico_mobile.svg" alt="Dispositivi mobili"/>Pagamenti facili con smartphone e tablet</h2>
<p>Con Bitcoin per dispositivi mobili (smarthpone, tablet e simili) è possibile effettuare pagamenti con due semplici passaggi. Non c'è bisogno di cambiare scheda, inserire un PIN o firmare qualcosa. Utilizzando l'applicazione del portafoglio Bitcoin, chi deve ricevere un pagamento visualizza sul proprio display un <a href="https://it.wikipedia.org/wiki/Codice_QR">codice QR</a> che viene poi scansionato dallo smartphone di chi effettua il pagamento; oppure è sufficiente far toccare i due smartphone (utilizzando la <a href="https://it.wikipedia.org/wiki/Near_Field_Communication"> tecnologia radio NFC</a>) per realizzare il pagamento.</p>

<h2><img src="/img/ico_international.svg" alt="Internazionale" />Pagamenti internazionali rapidi</h2>
<p>I Bitcoin possono essere trasferiti dall'Africa al Canada in 10 minuti. Non c'è nessuna banca che rallenta il processo, che pretende oltraggiose spese o che blocca il trasferimento. E' possibile pagare i propri vicini di casa allo stesso modo con cui si può pagare un membro della propria famiglia in un altro continente.</p>

<h2><img src="/img/ico_simple.svg" alt="Sempre" />Funziona sempre e ovunque</h2>
<p>Come con le email, non è necessario forzare la propria famiglia ad utilizzare lo stesso programma o lo stesso fornitore del servizio. Non c'è problema se ne si utilizzano di differenti, sono tutti compatibili poiché utilizzano la stessa tecnologia aperta. La rete Bitcoin non dorme mai, nemmeno nelle vacanze!</p>

<h2><img src="/img/ico_lock.svg" alt="Sicuro" />Transazioni sicure</h2>
<p>Le transazioni Bitcoin sono rese sicure da crittografia di livello militare. Nessuno può effettuare pagamenti o versare soldi per conto di qualcun altro senza averne un copia del portafoglio. Seguendo i passaggi necessari per <a href="/it/you-need-to-know">proteggere il proprio portafoglio</a>, Bitcoin fornisce un buon livello di protezione contro molti tipi di frodi.</p>

<h2><img src="/img/ico_lowfee.svg" alt="Gratuito" />Quasi gratuito da usare</h2>
<p>Bitcoin permette di inviare e ricevere pagamenti gratuitamente. Eccetto casi speciali come per i micro-pagamenti, non viene applicata nessuna tassa. Si può però scegliere di pagare volontariamente una piccola tassa per aumentare la priorità di una transazione e per remunerare le persone che fanno funzionare la rete Bitcoin.</p>

<h2><img src="/img/ico_anon.svg" alt="Anonimo" />Pagamenti online pseudo-anonimi</h2>
<p> I pagamenti anonimi sono una parte della nostra vita di ogni giorno, dato che nella vita reale la maggior parte degli acquisti viene fatta senza la necessità di fornire la propria identità. Bitcoin introduce oggi la stessa libertà nel mondo online. Infatti consente di acquistare servizi o effettuare donazioni senza la seccatura di essere passati sotto i raggi-x. Tuttavia, si dovrebbe notare che <a href="/it/you-need-to-know"><b>l'anonimato completo richiede sforzi particolari</b></a>.</p>
