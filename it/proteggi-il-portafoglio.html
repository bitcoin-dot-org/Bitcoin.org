---
lang: it
layout: base-it
id: secure-your-wallet
title: Proteggi il tuo portafoglio - Bitcoin
---
<h1>Proteggi il tuo portafoglio</h1>
<p>Come nella vita reale, il tuo portafoglio deve essere al sicuro. Bitcoin permette facilmente il trasferimento di valori in tutto il mondo. Grandi potenzialità come queste sono accompagnate anche da grandi problemi di sicurezza. Ma se usato correttamente Bitcoin può fornire elevati livelli di sicurezza. <b>Ricorda sempre che è tua responsabilità adottare le giuste precauzione per proteggere il tuo denaro</b>. Di seguito ci sono alcune cose che dovresti considerare.</p>

<h2>Fai attenzione con i portafogli online</h2>
<p>I portafogli online assomigliano a delle banche online. Ti affidi a qualcuno per conservare e proteggere i tuoi bitcoin, tu invece devi solo ricordare la tua password. Tuttavia dovresti sempre scegliere con cura questi servizi. Ad oggi nessun portafoglio online fornisce sufficienti garanzie e sicurezza per poter conservare valori come una banca. Utilizzando delle funzioni di sicurezza, come l'autenticazione a due fattori, può anche aumentare la sicurezza dei tuoi account.</p>

<h2>Fai il backup del tuo portafoglio</h2>
<p>Il software ed i servizi di Bitcoin consentono di effettuare delle copie di sicurezza del portafoglio. Conservato in un posto sicuro, un backup può proteggere da guasti del computer e da molti errori umani.</p>

<div class="box">

<h3>Fai il backup di tutto il portafoglio</h3>
<p>Il tuo portafoglio contiene molte chiavi private che ricevono il cambiamento delle tue transazioni al fine di proteggere la tua privacy. Se possiedi solamente un backup delle tue chiavi private visibili, potresti non essere in grado di recuperare gran parte del tuo patrimonio.</p> 

<h3>Cripta i backup online</h3>
<p>Qualunque backup conservato online corre il rischio di essere rubato. Persino un computer collegato in Internet è vulnerabile a software maligno. Pertanto, è sempre buona pratica criptare qualunque backup che sia esposto alla rete.</p>

<h3>Utilizza diversi luoghi sicuri</h3>
<p>Conservare un backup in un unico posto non è il massimo. Se disponi di più copie di backup e conservate in luoghi differenti, allora le probabilità che qualunque sfortunato evento ti impedisca di recuperare il tuo portafoglio sono davvero basse. Potresti considerare diversi mezzi per conservare i tuoi backup: chiavette USB, CD o fogli di carta.</p>

<h3>Fai dei backup periodicamente</h3>
<p>I backup del tuo portafoglio dovrebbero essere eseguiti con una certa regolarità, così da essere sicuri che contengano sia le modifiche più recenti ai tuoi indirizzi Bitcoin sia i nuovi indirizzi creati. Comunque, tutte le applicazioni utilizzeranno a breve dei portafogli per i quali sarà richiesto di fare un backup una sola volta.</p>

</div>

<h3>Cripta il tuo portafoglio</h3>
<p>Criptare il tuo portafoglio ti permette di impostare una password per chiunque cerchi di prelevare del denaro. Questo ti aiuta a proteggerti dai ladri, sebbene non possa proteggerti contro i <a href="https://it.wikipedia.org/wiki/Keylogger">keylogger</a>.</p>

<div class="box">

<h3>Non dimenticare mai la tua password</h3>
<p>Assicurati di non dimenticare mai la tua password altrimenti i tuoi risparmi andranno irrimediabilmente persi. Diversamente dalla tua banca, con Bitcoin non ci sono modi per recuperare una password. Infatti, dovresti essere in grado di ricordare la tua password anche dopo molti anni di inutilizzo. Nel dubbio potresti voler conservare una copia cartacea della tua password in un posto sicuro come una cassaforte.</p>

<h3>Utilizza una password complessa</h3>
<p>Ogni password costituita da sole lettere o parole riconoscibili può essere considerata molto debole e facile da scoprire. Una password forte deve contenere lettere, numeri, punteggiature e deve essere lunga almeno 16 caratteri. Ma tutto questo non dovrebbe però impedirti di ricordarla.</p>

</div>

<h2>Portafoglio offline per i risparmi</h2>
<p>Un portafoglio offline, noto anche come <i>cold storage</i>, fornisce il più alto livello di sicurezza per i risparmi. Questo sistema implica il salvataggio di un portafoglio in un posto sicuro non connesso alla rete. Quando realizzato propriamente, può offrire un'ottima protezione contro delle vulnerabilità del computer. E' però molto importante testare questo tipo di configurazione prima di iniziare ad utilizzarlo per transazioni importanti. Una buona pratica sarebbe quella di utilizzare un portafoglio online facendo backup ed impiegando la crittografia. Di seguito c'è una panoramica di alcuni approcci.</p>

<div class="box boxexpand">
<h3><a href="#" onclick="boxshow(event);">Firma della transazione offline</a></h3>
<p>Questo approccio implica l'avere due computer che condividono alcune parti dello stesso portafoglio. Il primo computer deve essere disconnesso da qualunque rete. E' l'unico che conserva l'intero portafoglio e ad essere in grado di firmare le transazioni. Il secondo computer è connesso alla rete e possiede solamente un portafoglio <i>di osservazione</i> che può creare esclusivamente transazioni non firmate. In questo modo si possono effettuare in sicurezza nuove transazioni con i seguenti passaggi.</p>
<ol>
  <li>Creare una nuova transazione sul computer online e salvarla su una chiavetta USB.</li>
  <li>Firmare la transazione con il computer offline.</li>
  <li>Inviare con il computer online la transazione firmata.</li>
</ol>
<p>Poiché il computer connesso alla rete non può firmare le transazioni, se viene compromesso non può essere comunque usato per prelevare fondi. Per fare la firma di una transazione offline si può utilizzare <a href="https://bitcoinarmory.com/using-offline-wallets-in-armory/">Armory</a></p>
</div>

<br>
<div class="box boxexpand">
<h3><a href="#" onclick="boxshow(event);">Ambiente temporaneo</a></h3>
<p>Questo approccio richiede che un portafoglio venga caricato in un ambiente temporaneo. Per esempio, è possibile avviare un live CD Linux, caricare un portafoglio software SPV con la sua configurazione da una chiavetta USB ed effettuare una transazione. Quando si avvia un ambiente fidato in sola lettura si è protetti da codici maligni e nessuna traccia del proprio portafoglio è lasciata sul disco rigido. Bisogna comunque essere molto attenti e prestare attenzione alle problematiche esposte nei seguenti punti.</p>
<p><b>Perdere fondi</b></p>
<p>Un ambiente temporaneo è il posto perfetto per perdere per sempre i propri fondi. Se il portafoglio non viene correttamente caricato da uno spazio di archiviazione esterno, come una chiavetta USB, qualunque cambiamento fatto nel portafoglio verrebbe irrimediabilmente perduto. Incluso eventuali nuovi indirizzi Bitcoin che potrebbero essere stati creati durante la sessione temporanea per ricevere il cambiamento delle ultime transazioni effettuate.</p>
<p><b>Non corrispondenza della password</b></p>
<p>L'avvio di una sessione temporanea potrebbe eventualmente assegnare un layout diverso della tastiera che produrrebbe quindi caratteri diversi da quelli previsti. Quando si usa la crittografia questo può provocare non corrispondenze della password. Per evitare problemi si potrebbe dapprima scrivere la password a video per verificarne la correttezza.</p>
<p><b>Non lasciare traccia</b></p>
<p>Fintanto che un sistema di archiviazione come un disco rigido è connesso al computer, c'è il limitato rischio che possano rimanere alcune tracce della propria chiave privata . Prima di caricare il proprio portafoglio si potrebbe scollegare qualunque disco rigido o disabilitare tutte le partizioni di swap.</p>
</div>

<h2>Funzione multi-firma per la protezione dai furti</h2>
<p>Bitcoin include una funzione multi-firma che permette di richiedere la firma di più di una chiave privata per poter eseguire una certa transazione. Questa funzione può però essere sfruttata solo dagli utenti tecnici ma ci si aspetta che in futuro sarà disponibile per tutti. Con la funzione multi-firma un'organizzazione può consentire ai propri membri di avere accesso ai suoi fondi, ma di fare un prelievo solo se la transazione viene firmata dai 3/5 degli stessi. Con questa funzione si può permettere a futuri portafogli online di condividere un indirizzo multi-firma con i loro utenti, cosicché un ladro per rubare dei fondi dovrebbe compromettere sia il computer dell'utente che i server del portafoglio online.</p>

<h2>Piccole somme sullo smartphone</h2>
<p>Un portafoglio Bitcoin sul proprio smartphone è proprio come un portafoglio con del denaro. Se non si desidera avere in tasca un migliaio di euro allora stessa considerazione andrebbe fatta per il proprio portafoglio Bitcoin. Ma aggiungere ulteriori somme sul proprio smartphone è comunque facile. Tenendo presente queste cose si possono combinare sicurezza e facilità di utilizzo.</p>

<h2>Pensa al tuo testamento</h2>
<p>I tuoi bitcoin potrebbero andar perduti per sempre se non hai un piano di riserva per la tua famiglia. Quando sarai passato a miglior vita, se nessuno conosce il posto dove conservi il portafoglio o la tua password allora non c'è nessuna speranza che il tuo patrimonio verrà mai recuperato. Prendersi un po' di tempo per occuparsi di questi problemi può fare una grande differenza.</p>
