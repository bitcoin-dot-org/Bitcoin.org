---
layout: base-it
id: bitcoin-for-businesses
title: Bitcoin per imprese - Bitcoin
---
<h1>Bitcoin per Imprese</h1>
<p class="summary">Bitcoin è un modo davvero sicuro e poco costoso per gestire i pagamenti.</p>

<h2><img src="/img/ico_lowfee.svg" alt="Basso Costo" />I costi più bassi sul mercato</h2>
<p>L'elevata sicurezza crittografica di Bitcoin consente di elaborare le transazioni in maniera molto efficiente e poco costosa. E' possibile ricevere ed eseguire pagamenti usando la rete Bitcoin con nessuna spesa aggiuntiva nella maggior parte dei casi. Per aumentare la priorità di una transazione è possibile pagare volontariamente una piccola commissione.</p>

<h2><img src="/img/ico_shield.svg" alt="Protezione" />Protezione dalle frodi sui pagamenti</h2>
<p>Le attività commerciali che accettano pagamenti con carte di credito o Paypal conoscono il problema dei pagamenti che vengono successivamente invertiti, perché l'account dell'utente è stato violato o perché viene fraudolentamente dichiarata la mancata consegna. L'unico modo che gli imprenditori hanno per difendersi da questo tipo di frodi è con una complessa analisi dei rischi con un aumento dei prezzi per coprire le eventuali perdite. I pagamenti con Bitcoin sono irreversibili ed i portafogli Bitcoin possono essere tenuti al sicuro, il che significa che il costo di un furto non ricade più sulle spalle dei commercianti.</p>

<h2><img src="/img/ico_international.svg" alt="Internazionale" />Pagamenti internazionali rapidi</h2>
<p>I Bitcoin possono essere trasferiti dall'Africa al Canada in 10 minuti. Infatti, i Bitcoin non risiedono mai in un luogo fisico ed in questo modo è possibile trasferirne quanti se ne desiderano, in qualunque posto e senza limiti, ritardi o spese eccessive. Non vi sono banche intermediarie che vi faranno aspettare tre giorni lavorativi.</p>

<h2><img src="/img/ico_pci.svg" alt="PCI" />Conformità PCI non richiesta</h2>
<p>L'accettazione online delle carte di credito richiede generalmente vasti controlli di sicurezza per poter rispettare gli <a href="https://en.wikipedia.org/wiki/PCI_DSS">standard PCI</a>. Sebbene sia una buona cosa proteggere le carte di credito, questo approccio è reso obsoleto da come è realizzato il sistema di sicurezza di Bitcoin. I pagamenti sono resi sicuri dalla rete e non a carico degli utenti.</p>

<h2><img src="/img/ico_fast.svg" alt="Istantaneo" />Transazioni istantanee per i punti vendita</h2>
<p>Di solito una transazione Bitcoin avviene nel giro di pochi secondi e confermata entro 10 minuti. Entro questo lasso di tempo la transazione può essere considerata autentica ma reversibile. Se si ha davvero bisogno di transazioni istantanee si raccomanda di richiedere una piccola commissione sulla transazione ed di utilizzare un sistema di rilevamento di <a href="https://en.bitcoin.it/wiki/Double-spending" >double-spend</a> (l'impiego di una stessa quantità di denaro per più di una volta).</p>

<h2><img src="/img/ico_visib.svg" alt="Visibilità" />Maggiore visibilità gratuitamente</h2>
<p>Sempre più utenti utilizzano i Bitcoin e cercano un modo per spenderli. Accettare Bitcoin è un buon modo per ottenere nuovi clienti e per dare un po' di visibilità in più alla propria attività. Accettare un nuovo metodo di pagamento è sempre una pratica intelligente per il commercio online.</p>

<h2><img src="/img/ico_multi.svg" alt="Multi-firma" />Multi-firma</h2>
<p>Una caratteristica ancora non molto conosciuta del sistema Bitcoin consente di spendere Bitcoin solo se un sottoinsieme di un certo gruppo di persone firma la transazione (la cosiddetta transazione "n di m"). E' l'equivalente del buon vecchio sistema di controllo multi-firma che si potrebbe ancora oggi utilizzare con le banche.</p>

<h2><img src="/img/ico_transparency.svg" alt="Trasparenza" />Trasparenza contabile</h2>
<p>A molte imprese è richiesta la produzioni di documenti contabili e l'adozione di buone pratiche di trasparenza. L'utilizzo di Bitcoin offre i più alti livelli di trasparenza: un'impresa che rende noto il proprio indirizzo Bitcoin ai suoi membri consente loro di monitorarne bilancio e transazioni.</p>
