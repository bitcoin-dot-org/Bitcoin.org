---
layout: base-it
id: you-need-to-know
title: Alcune cose da sapere - Bitcoin
---
<h1>Alcune cose da sapere</h1>
<p>Se stai per esplorare Bitcoin, ci sono alcune cose che dovresti sapere. Bitcoin non serve a inviare email o a scattare foto; esso ti permette di scambiare denaro e valori. Come tale, Bitcoin va trattato con la stessa cura con cui tratti il tuo normale portafoglio, se non di più in alcuni casi!</p>

<h2><img src="/img/ico_key.svg" alt="Security" />Proteggi il tuo portafoglio</h2>
<p>Come nella vita reale, il tuo portafoglio deve essere al sicuro. Ricorda sempre che è tua responsabilità adottare le giuste precauzione per proteggere il tuo denaro. Di seguito sono elencate alcune opzioni che dovresti considerare.</p>

<div class="box">
<h3>Fai il backup del tuo portafoglio</h3>
<p>I servizi ed il software Bitcoin ti permettono di fare il backup del tuo portafoglio, che può essere stampato su carta o salvato su una memoria USB. Se conservato in un luogo sicuro, un backup ti può proteggere da un guasto del computer a da molti errori umani.</p>

<h3>Cripta il tuo portafoglio</h3>
<p>Criptare il tuo portafoglio ti permette di impostare una password per chiunque cerchi di prelevare del denaro. Questo ti aiuta a proteggerti dai ladri, sebbene non possa proteggerti contro i <a href="https://it.wikipedia.org/wiki/Keylogger">keylogger</a>. Tuttavia, devi essere certo di non dimenticare mai la tua password o il denaro salvato sul tuo portafoglio verrebbe irrimediabilmente perduto. Diversamente da una banca, con Bitcoin non c'è nessun modo di recuperare una password!</p>

<h3>Fai attenzione con i portafogli online</h3>
<p>Utilizzare un portafoglio online è molto simile ad utilizzare una banca online. Confidi in qualcun altro per proteggere il tuo denaro mentre tu devi ricordare e proteggere la tua password. Dovresti sempre scegliere con cautela tali servizi. Ad oggi, nessun portafoglio online fornisce garanzia e sicurezza per essere usato per depositare valori come una banca.</p>

<h3>Utilizza un backup offline per i tuoi risparmi</h3>
<p>Un backup offline di un borsellino fornisce il più alto livello di sicurezza per i risparmi. Esso implica il salvataggio solamente su carta e su chiavette usb, posti in luoghi sicuri e non connessi con la rete. Questa è una buona protezione contro guasti del computer, vulnerabilità informatiche, furti ed errori umani. Ad oggi, questo approccio richiede ancora alcune conoscenze tecniche per essere applicato correttamente.</p>
</div>

<h2><img src="/img/ico_market.svg" alt="Volatile" />Il prezzo dei Bitcoin è volatile</h2>
<p>Il prezzo di un bitcoin può aumentare o diminuire imprevedibilmente durante un breve periodo di tempo a causa della sua giovane economia, della sua natura nuova, e qualche volta a causa dei mercati illiquidi. Di conseguenza, mantenere i tuoi risparmi in bitcoin non è raccomandato. Bitcoin dovrebbe essere considerato come una risorsa ad alto rischio, e non dovresti mai mettere da parte con Bitcoin del denaro che non puoi permetterti di perdere. Se ricevi pagamenti con Bitcoin, molti provider di servizi ti permettono di convertirli istantaneamente nella tua valuta locale.</p>

<h2><img src="/img/ico_irreversible.svg" alt="Irreversibile" />I pagamenti con Bitcoin sono irreversibili</h2>
<p>Qualunque transazione effettuata con Bitcoin non può essere invertita. Può solamente essere rimborsata dalla persona che riceve il denaro. Questo significa che bisognerebbe prendersi cura di fare affari solo con persone od organizzazioni che si conoscono. Me non c'è bisogno di preoccuparsi, Bitcoin può rilevare errori di battitura e solitamente non lascia inviare denaro ad indirizzi non validi.</p>

<h2><img src="/img/ico_anon.svg" alt="Anonimo" />Senza sforzi Bitcoin non è anonimo</h2>
<p>Tutte le transazioni Bitcoin sono registrate pubblicamente e permanentemente sulla rete, il che significa che chiunque può vedere il bilancio e le transazioni di qualunque indirizzo Bitcoin. Tuttavia, non è possibile associare un indirizzo Bitcoin con il suo possessore a meno che quest'ultimo non si sia rivelato. E' per questo motivo che si raccomanda di utilizzare diversi indirizzi Bitcoin; infatti, bisognerebbe crearne uno nuovo ogni volta che si deve ricevere del denaro. Questo è particolarmente importante per usi pubblici, come per i siti web. Si potrebbe anche considerare di nascondere l'indirizzo IP del proprio computer, con strumenti come <a href="https://www.torproject.org/">Tor</a>, in modo che non possa essere registrato da altri.</p>

<h2><img src="/img/ico_lab.svg" alt="Sperimentale" />Bitcoin è ancora sperimentale</h2>
<p>Bitcoin è una nuova valuta sperimentale in pieno sviluppo. Sebbene stia diventando sempre meno sperimentale con l'aumentare del suo impiego, dovresti tener presente che Bitcoin è una nuova invenzione che sta esplorando idee mai tentate prima. Come tale, il suo futuro non può essere predetto da nessuno.</p>

<h2><img src="/img/ico_invoice.svg" alt="Tasse" />Non dimenticare le imposte governative</h2>
<p>Bitcoin non è una valuta ufficiale. Detto questo, la maggior parte delle giurisdizioni richiedono il pagamento di imposte sul redditto, sulle vendite, sui salari e sulle plusvalenze per qualunque cosa abbia valore, incluso Bitcoin.</p>
