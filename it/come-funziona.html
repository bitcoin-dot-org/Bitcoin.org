---
lang: it
layout: base-it
id: how-it-works
title: Come funziona Bitcoin? - Bitcoin
---
<h1>Come funziona Bitcoin?</h1>

<p>Ok, questa è una domanda che spesso crea confusione. Ecco una breve spiegazione!</p>

<h2>Nozioni di base per un nuovo utente</h2>
<p>Come nuovo utente devi solo <a href="/{{page.lang}}/{{site.section.choose-your-wallet[page.lang]}}">scegliere un portafoglio</a> da installare sul tuo computer o smartphone. Una volta installato, il portafoglio genererà il tuo primo indirizzo Bitcoin, e puoi crearne di altri ogni volta ne avrai bisogno. Puoi rivelare uno dei tuoi indirizzi Bitcoin ai tuoi amici cosicché possano pagarti o, viceversa, puoi pagare i tuoi amici se loro ti rivelano i loro indirizzi. Il funzionamento è molto simile a quello delle e-mail. Quel che resta da fare a questo punto è ottenere alcuni bitcoin e <a href="/{{page.lang}}/{{site.section.secure-your-wallet[page.lang]}}">tenerli al sicuro</a>. Per poter iniziare ad utilizzare Bitcoin non è necessario che tu capisca i dettagli tecnici.</p>

<p>Se vuoi saperne di più continua a leggere!</p>

<p><br><img src="/{{page.lang}}/img/bitcoin_at_a_glance.svg" alt="Panoramica su Bitcoin" /></p>

<h2>Blockchain</h2>
<p>La <a href="https://en.bitcoin.it/wiki/Block_chain">blockchain</a> è <b>un registro delle transazioni, pubblico e condiviso</b>, a cui si affida l'intera rete Bitcoin. Tutte le transazioni confermate vengono incluse nella blockchain senza nessuna eccezione. In questo modo si può verificare che chi esegue una nuova transazione impieghi dei bitcoin effettivamente posseduti. La <a href="/{{page.lang}}/{{site.section.vocabulary[page.lang]}}#{{site.vocabulary.cryptography[page.lang]}}">crittografia</a> è impiegata per mantenere l'integrità e l'ordine cronologico della blockchain.</p>

<h2>Transazione</h2>
<p>Una transazione è <b>un trasferimento di valore tra indirizzi Bitcoin</b> che viene incluso nella blockchain. I portafogli Bitcoin conservano un pezzo segreto di dati, detto <a href="/{{page.lang}}/{{site.section.vocabulary[page.lang]}}#{{site.vocabulary.private-key[page.lang]}}"><i>chiave privata</i></a>, per ogni indirizzo Bitcoin. Le chiavi private vengono utilizzate per firmare le transazioni, fornendo una prova matematica della loro provenienza dal possessore di un certo indirizzo. La <a href="/{{page.lang}}/{{site.section.vocabulary[page.lang]}}#{{site.vocabulary.signature[page.lang]}}"><i>firma</i></a> impedisce inoltre che la transazione, una volta eseguita, venga alterata da qualcuno. Tutte le transazioni sono trasmesse tra gli utenti e confermate dalla rete nei successivi minuti attraverso un processo chiamato <a href="/{{page.lang}}/{{site.section.vocabulary[page.lang]}}#{{site.vocabulary.mining[page.lang]}}"><i>mining</i></a>.</p>

<h2>Mining</h2>
<p>Il <a href="https://en.bitcoin.it/wiki/Mining">mining</a> (letteralmente: processo minerario) è un <b>sistema di consenso distribuito</b> utilizzato per <a href="/{{page.lang}}/{{site.section.vocabulary[page.lang]}}#{{site.vocabulary.confirmation[page.lang]}}"><i>confermare</i></a> le transazioni in attesa includendole nella blockchain. Questo mantiene un ordine cronologico nella blockchain, protegge la neutralità della rete e consente a diversi computer di essere d'accordo sullo stato del sistema. Per essere confermate, le transazioni devono essere impacchettate in un <a href="/{{page.lang}}/{{site.section.vocabulary[page.lang]}}#{{site.vocabulary.block[page.lang]}}"><i>blocco</i></a> che rispetti delle regole crittografiche molto rigide che verranno verificate dalla rete. Queste regole impediscono che qualunque blocco precedente venga modificato perché ciò invaliderebbe tutti i blocchi successivi. Il mining crea inoltre l'equivalente di una lotteria competitiva che impedisce a chiunque di aggiungere facilmente nuovi blocchi consecutivamente nella blockchain. In questo modo nessuno può controllare cosa è incluso nella blockchain o sostituire parti della blockchain in modo da riottenere quanto speso.</p>

<h2>Scendendo nella tana del coniglio</h2>
<p>Quanto esposto è soltanto un breve e conciso riassunto di come funziona il sistema. Se vuoi scendere nei dettagli puoi <a href="/bitcoin.pdf">leggere il documento originale</a> che descrive il progetto del sistema ed esplorare il <a href="https://en.bitcoin.it/wiki/Main_Page">wiki di Bitcoin</a>.</p>
