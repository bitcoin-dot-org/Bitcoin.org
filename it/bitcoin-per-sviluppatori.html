---
layout: base-it
id: bitcoin-for-developers
title: Bitcoin per Sviluppatori - Bitcoin
---
<h1>Bitcoin per Sviluppatori</h1>
<p class="summary">Bitcoin può essere usato per realizzare cose incredibili, o semplicemente rispondere alle comuni esigenze.</p>

<h2><img src="/img/ico_simple.svg" alt="Semplice" />Il più semplice di tutti i sistemi di pagamento</h2>
<p>A meno che un pagamento debba essere associato con fatture automatiche, accettare denaro è semplice come aggiungere un indirizzo Bitcoin ad un sito web: con un link o un <a href="https://it.wikipedia.org/wiki/Codice_QR">codice QR</a>. Questa semplice configurazione è alla portata di qualunque utente ed in grado di soddisfare le esigenze di una vasta gamma di clienti. E' particolarmente adatto per le donazioni.</p>

<h2><img src="/img/ico_conf.svg" alt="API" />Molte API di terze parti</h2>
<p>Ci sono molti servizi di elaborazione di pagamento di terze parti che forniscono API; non c'è bisogno di conservare i Bitcoin sul proprio server o gestire la sicurezza che questo comporta. Allo stesso tempo, la maggior parte di queste API consente di cambiare i Bitcoin nella propria valuta locale ed a costi competitivi.</p>

<h2><img src="/img/ico_own.svg" alt="Possedere" />Puoi essere il tuo stesso sistema finanziario</h2>
<p>Se non si utilizzano API di terze parti, è possibile integrare un server Bitcoin direttamente nelle proprie applicazioni. Si può così diventare la propria stessa banca ed elaboratore di pagamento. Con tutte le responsabilità che ciò implica, è possibile realizzare incredibili sistemi che elaborano transazioni Bitcoin quasi senza tasse.</p>

<h2><img src="/img/ico_invoice.svg" alt="Fatturare" />Bitcoin si preoccupa di registrare le fatture</h2>
<p>Bitcoin può creare quanti indirizzi Bitcoin si desiderano. Se si vuole costruire un sistema di pagamento associato ad una fattura, semplicemente bisogna generare e monitorare un indirizzo Bitcoin per ogni pagamento. Si possono anche utilizzare gli stessi indirizzi una volta che il pagamento sia stato completato.</p>

<h2><img src="/img/ico_lock.svg" alt="Sicurezza" />La maggior parte della sicurezza è sul lato client</h2>
<p>La maggior parte della sicurezza è gestita dal protocollo sul client e sulla rete Bitcoin. L'autenticità è verificata tramite chiavi private e il <a href="https://en.bitcoin.it/wiki/Double-spending" >double-spend</a> (l'impiego di una stessa quantità di denaro per più di una volta) è impedito attraverso la rete Bitcoin. Non c'è quindi bisogno di rispettare gli <a href"https://en.wikipedia.org/wiki/Payment_card_industry">standard PCI</a> o impiegare sistemi di rilevamento frodi. Amiamo le cose che semplicemente funzionano, non è vero?</p>

<h2><img src="/img/ico_fast.svg" alt="Immediato" />Transazioni e conferme immediate</h2>
<p>Di solito una transazione Bitcoin avviene nel giro di pochi secondi e confermata entro 10 minuti. Entro questo lasso di tempo la transazione può essere considerata autentica ma reversibile. Se si ha davvero bisogno di transazioni istantanee, si raccomanda di richiedere una piccola tassa di transazione ed utilizzare un sistema di rilevamento di <a href="https://en.bitcoin.it/wiki/Double-spending" >double-spend</a>.</p>

<h2><img src="/img/ico_micro.svg" alt="Micro" />Micro pagamenti economici</h2>
<p>Bitcoin offre i più bassi costi di elaborazione dei pagamenti per qualunque tipo di transazione, inclusi i micro-pagamenti. Il che significa che può essere usato anche per progettare ed implementare servizi online innovativi che non potrebbero esistere per limitazioni finanziarie.</p>
