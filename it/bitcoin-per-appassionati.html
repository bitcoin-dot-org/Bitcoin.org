---
lang: it
layout: base-it
id: bitcoin-for-enthusiasts
title: Bitcoin per Appassionati
---
<h1>Bitcoin per Appassionati</h1>
<p class="summary">Bitcoin sta cambiando il mondo della finanza dandoti il controllo del tuo denaro.</p>

<h2><img src="/img/ico_democracy.svg" alt="Consenso" />Bitcoin è portato avanti dai suoi utenti</h2>
<p>Bitcoin, grazie alla sua natura decentralizzata ed open-source, è la prima rete di pagamenti gestita e controllata dagli utenti e non da un'autorità centrale. Persino gli sviluppatori di Bitcoin non hanno il potere di forzare un aggiornamento del protocollo se un numero sufficiente di utenti, sviluppatori e minatori (vedi: <a href="https://en.bitcoin.it/wiki/Mining">mining</a>) non è d'accordo. <i>Tu</i> hai il controllo esclusivo del tuo portafoglio Bitcoin.</p>

<h2><img src="/img/ico_network.svg" alt="Rete" />Una moneta digitale fatta per Internet</h2>
<p>Bitcoin è nato da Internet, portando nel mondo virtuale la libertà di una moneta fisica e rendendo più facili e più sicuri i pagamenti, sia nel mondo reale che in quello virtuale. Bitcoin può offrire un'alternativa ai vecchi sistemi di pagamento scomodi e costosi, e può facilitare l'accesso al commercio online nei paesi in via di sviluppo.</p>

<h2><img src="/img/ico_own.svg" alt="Individuo" />Per la tutela dei diritti e della libertà dell'individuo</h2>
<p>Bitcoin consente alle persone di conservare e scambiare denaro, in maniera sicura, all'interno di una rete che non può essere presa, manipolata o fermata da nessuna organizzazione o individuo. Bitcoin mette a disposizione numerosi e potenti strumenti cosicché risulti facile difendere i propri diritti da diversi livelli di corruzione.</p>

<h2><img src="/img/ico_international.svg" alt="Globale" />La prima valuta globale e neutrale</h2>
<p>Difficilmente nella nostra storia è esistita una valuta non influenzata dalla politica o dall'economia nazionale. Potrebbe essere Bitcoin la prima valuta globale a superare le barriere politiche e culturali a vantaggio del bene comune? Potrebbe senz'altro essere così. Uno per tutti e tutti per uno!</p>

<h2><img src="/img/ico_transparency.svg" alt="Trasparenza" />Per la trasparenza</h2>
<p>Tutte le transazioni di Bitcoin sono pubbliche, ma non lo sono gli utenti che le realizzano. Le imprese possono scegliere di rivelare i propri indirizzi Bitcoin ai loro membri, consentendo loro di implementare alti livelli di trasparenza.</p>

<h2><img src="/img/ico_lock.svg" alt="Sicuro" />Una moneta più sicura</h2>
<p>Grazie ad un uso intelligente di rigorose regole crittografiche, Bitcoin possiede delle notevolissime caratteristiche di sicurezza. Non solo i bitcoin  non possono essere falsificati, ma anche il protocollo è realizzato per essere molto resistente contro un'impressionante lista di attacchi, inclusi DDoS (<a href="https://it.wikipedia.org/wiki/Denial_of_service">Distribuited Denial of Service</a>).</p>

<h2><img src="/img/ico_solve.svg" alt="Risolvere" />Una soluzione per i problemi di fiducia nelle banche</h2>
<p>Bitcoin offre delle soluzioni ai troppi problemi di fiducia che affliggono le banche, grazie alla trasparenza contabile selettiva, alle prove di firma e alle transazioni irreversibili. Inoltre, con Bitcoin i rischi per i banchieri disonesti sono maggiori, perché nessun bitcoin può essere creato per rimediare ai loro errori.</p>
