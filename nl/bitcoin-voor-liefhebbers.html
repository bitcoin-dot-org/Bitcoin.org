---
lang: nl
layout: base-nl
id: bitcoin-for-enthusiasts
title: Bitcoin voor liefhebbers
---
<h1>Bitcoin voor Liefhebbers</h1>
<p class="summary">Bitcoin verandert de financiële wereld door iedereen totale controle over zijn eigen geld te geven.</p>

<h2><img src="/img/ico_democracy.svg" alt="Democratie" />Bitcoin is een wereldwijde consensus</h2>
<p>Omdat het decentraal en open-source is, is Bitcoin het eerste betalingsnetwerk dat geheel gedreven wordt door haar gebruikers, zonder tussenkomst van een centrale autoriteit. Zelfs de makers van Bitcoin kunnen op geen manier veranderingen doorvoeren tegen de wil van andere gebruikers, ontwikkelaars of miners. <i>U</i> beschikt als enige over uw Bitcoin-portemonnee.</p>

<h2><img src="/img/ico_network.svg" alt="Netwerk" />Een elektronische munt, gemaakt voor het internet</h2>
<p>Bitcoin is ontstaan op het internet. Het brengt de wendbaarheid van echt geld naar de virtuele wereld en tegelijk maakt het betalingen gemakkelijker en veiliger, online en offline. Bitcoin biedt een alternatief voor eerdere ingewikkeldere en duurdere betalingssystemen en het maakt online betalingen gemakkelijker voor bedrijven in ontwikkelingslanden.</p>

<h2><img src="/img/ico_own.svg" alt="Individueel" />Beschermt individuele rechten en vrijheden</h2>
<p>Met Bitcoin kunnen mensen hun geld veilig opslaan en uitwisselen via een netwerk dat niet in beslag genomen, gemanipuleerd of afgesloten kan worden door welke organisatie of persoon dan ook. Zo beschermt het de rechten van iedereen tegen allerlei vormen van corruptie.</p>

<h2><img src="/img/ico_international.svg" alt="Wereldwijd" />De eerste neutrale wereldwijde munteenheid</h2>
<p>Het komt niet vaak voor dat een munteenheid niet verbonden is aan een nationale overheid of welke politieke invloed dan ook. Zou Bitcoin de eerste wereldwijde munt kunnen zijn die grenzen tussen landen, politieke stromingen en culturen kan overbruggen, tot voordeel van iedereen? Het ziet er in elk geval naar uit. Eén voor allen, allen voor één!</p>

<h2><img src="/img/ico_transparency.svg" alt="Transparantie" />Meer transparantie</h2>
<p>Alle Bitcoin-transacties zijn openbaar, maar de verzender en ontvanger(s) zijn dat niet automatisch. Organisaties kunnen ervoor kiezen om te onthullen welke Bitcoin-adressen ze gebruiken, zodat belanghebbenden hun transacties volledig kunnen controleren.</p>

<h2><img src="/img/ico_lock.svg" alt="Veilig" />Geld wordt veiliger</h2>
<p>Dankzij slim gebruik van een aantal precieze cryptografische regels kan met Bitcoin een indrukwekkende lijst veiligheidsmaatregelen geïmplementeerd worden. Niet alleen kunnen bitcoins niet vervalst of nagemaakt worden, maar ook is het bestand tegen allerlei aanvallen, waaronder distributed denial of service (DDoS).</p>

<h2><img src="/img/ico_solve.svg" alt="Vertrouwen" />De oplossing voor vertrouwen in banken</h2>
<p>Bitcoin biedt oplossingen voor veel van de vertrouwensproblemen waar banken tegenwoordig mee te maken hebben. Transparantie in het netwerk, controleerbare afzenders en onomkeerbare transacties kunnen veel van deze problemen wegnemen. Ook verhoogt het risico's voor malafide bankiers: er kunnen niet zomaar bitcoins bijgedrukt worden om ze te redden van hun eigen verliezen door roekeloze investeringen met het geld van hun klanten.</p>
