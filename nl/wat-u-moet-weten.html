---
layout: base-nl
id: you-need-to-know
title: Wat u moet weten - Bitcoin
---
<h1>Wat u moet weten over Bitcoin</h1>
<p>Als u van plan bent te beginnen met Bitcoin, moet u een aantal dingen weten. Met Bitcoin kunt u geen e-mails versturen of foto's nemen; u kunt ermee betalen en geld ontvangen. Als zodanig moet u net zo voorzichtig zijn met Bitcoin als met uw gewone portemonnee, of in sommige gevallen zelfs nog voorzichtiger!</p>

<h2><img src="/img/ico_key.svg" alt="Veiligheid" />Uw portemonnee beveiligen</h2>
<p>Net als in het gewone leven moet u goed op uw portemonnee letten. Bedenk steeds dat u verantwoordelijk bent voor de veiligheid van uw geld. Hier zijn enkele manieren hoe u daar zorg voor kunt dragen.</p>

<div class="box">
<h3>Maak backups van uw portemonnee</h3>
<p>Met Bitcoin-diensten en -software kunt u backups maken van uw portemonnee, die u kunt afdrukken op papier of bewaren op een USB-stick. Als u die op een veilige plek bewaart, bent u minder kwetsbaar voor verlies door kwetsbare apparatuur of menselijke vergissingen.</p>

<h3>Versleutel uw portemonnee</h3>
<p>Als u uw portemonnee versleutelt, kan er niets uit gehaald worden zonder wachtwoord. Zo bent u beter beveiligd tegen dieven en hackers, maar het kan u niet beschermen tegen software of hardware die uw toetsaanslagen uitleest. U moet er dan wel voor zorgen dat u nooit uw wachtwoord verliest, of u bent uw tegoed voor altijd kwijt! Er is geen "wachtwoord vergeten"-knop zoals bij uw bank!</p>

<h3>Wees voorzichtig met portemonnees op het web</h3>
<p>Een web-portemonnee lijkt op internetbankieren: u vertrouwt een ander met uw geld en u bekommert u om uw wachtwoord. Zorgt u dat u een dergelijke dienst met de grootst mogelijke voorzichtigheid uitkiest. Er bestaat tot nu toe nog geen web-portemonneedienst die net zo veilig en goed verzekerd is als een bank.</p>

<h3>Bewaar uw spaargeld in een offline portemonnee</h3>
<p>Een offline backup van een portemonnee biedt het hoogste veiligheidsniveau om geld te bewaren. U doet dit door een portemonnee alleen te bewaren op papier of usb-sticks op verschillende veilige locaties die niet verbonden zijn met het internet. Zo bent u goed beveiligd tegen diefstal, stukgaan of gekraakt worden van computers en menselijke fouten. Tot nu toe is er wel enige technische kennis nodig om dit correct uit te voeren.</p>
</div>

<h2><img src="/img/ico_market.svg" alt="Instabiel" />De prijs van Bitcoin is erg instabiel</h2>
<p>De prijs van bitcoins kan plotseling stijgen of dalen, omdat de economie zo jong is, Bitcoin zo vernieuwend is de markten soms niet liquide genoeg zijn. Daarom is het niet raadzaam om al uw spaargeld in bitcoins om te zetten. Bitcoin moet beschouwd worden als een zeer riskante investering en u moet nooit geld in Bitcoin investeren dat u niet kunt missen. Als u geld ontvangt in Bitcoin, kunt u die bij verschillende diensten op internet onmiddellijk in uw eigen valuta laten omzetten.</p>

<h2><img src="/img/ico_irreversible.svg" alt="Onomkeerbaar" />Bitcoinbetalingen zijn onomkeerbaar</h2>
<p>Een transactie via Bitcoin kan niet ongedaan gemaakt worden. Het kan alleen terugbetaald worden door de ontvanger. Daarom moet u alleen betalingen doen aan mensen en organisaties die u bekend zijn en die u vertrouwt. Maar geen zorg, Bitcoin kan typefouten herkennen en laat u over het algemeen geen geld overmaken naar een ongeldig adres.</p>

<h2><img src="/img/ico_anon.svg" alt="Anoniem" />Bitcoin is niet anoniem</h2>
<p>Het kost enige moeite om uw identiteit geheim te houden met Bitcoin. Alle Bitcoin-transacties worden permanent openbaar opgeslagen in het netwerk, dus iedereen kan op elk moment het saldo van elk Bitcoin-adres inzien. Echter, de identiteit van de eigenaar kan niet worden vastgesteld aan de hand van zijn Bitcoin-adres zolang de eigenaar geen persoonlijke informatie heeft vrijgegeven bij een transactie. Daarom wordt Bitcoin-gebruikers aangeraden om veel verschillende Bitcoin-adressen te gebruiken. Sterker nog: het is het beste om een nieuw adres aan te maken voor elke keer dat u geld ontvangt. Dit is vooral belangrijk voor openbaar gebruik, zoals op websites. Het kan ook een goed idee zijn om het IP-adres van uw computer te verbergen, bijvoorbeeld via <a href="https://www.torproject.org/">Tor</a>, zodat het niet gevolgd kan worden.</p>

<h2><img src="/img/ico_lab.svg" alt="Experimenteel" />Bitcoin is nog experimenteel</h2>
<p>Bitcoin is een experimentele nieuwe valuta die actief ontwikkeld wordt. Hoewel het steeds minder experimenteel wordt naarmate het meer wordt gebruikt, moet u toch in gedachten houden dat Bitcoin een nieuwe uitvinding is. De ideeën die eraan ten grondslag liggen, zijn nog niet eerder geprobeerd in een dergelijk systeem. Hoe het experiment zal aflopen, kan dan ook niemand voorspellen.</p>

<h2><img src="/img/ico_invoice.svg" alt="Belastingen" />Vergeet de belastingen niet</h2>
<p>Bitcoin is geen officiële valuta. Dat gezegd zijnde, in de meeste landen moeten toch inkomsten-, vennootschaps-, vermogens- en omzetbelastingen betaald worden over alles wat waarde vertegenwoordigt, Bitcoin incluis.</p>
