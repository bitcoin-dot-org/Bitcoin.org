---
layout: base-nl
id: bitcoin-for-businesses
title: Bitcoin voor bedrijven - Bitcoin
---
<h1>Bitcoin voor Bedrijven</h1>
<p class="summary">Bitcoin is een zeer veilige en goedkope manier om betalingen te verwerken.</p>

<h2><img src="/img/ico_lowfee.svg" alt="Lage transactiekosten" />De laagste transactiekosten die er zijn</h2>
<p>Door de sterke cryptografische beveiliging van Bitcoin kan het transacties verwerken op een zeer efficiënte en goedkope manier. In de meeste gevallen kunnen transacties via het Bitcoin-netwerk worden verricht zonder transactiekosten. Wel kunt u ervoor kiezen om een zeer kleine commissie te betalen om zo de prioriteit van uw transactie te verhogen.</p>

<h2><img src="/img/ico_shield.svg" alt="Beveiliging" />Beveiliging tegen fraude met storneringen</h2>
<p>Elk bedrijf dat creditcards of PayPal-betalingen accepteert, kent het probleem van betalingen die later worden teruggedraaid omdat de rekening van de klant gehackt bleek te zijn, of omdat de klant ten onrechte beweert de bestelling niet te hebben ontvangen. De enige manier waarop bedrijven zich kunnen wapenen tegen deze vorm van fraude is door complexe risicoanalyse en het verhogen van prijzen om de misgelopen inkomsten te compenseren. Bitcoin-betalingen zijn onomkeerbaar en portemonnees kunnen gemakkelijk zeer sterk beveiligd worden, waardoor de kosten van diefstal niet meer gedragen hoeven te worden door verkopers.</p>

<h2><img src="/img/ico_international.svg" alt="Internationale betalingen" />Snelle internationale betalingen</h2>
<p>Bitcoins kunnen worden overgemaakt van Afrika naar Canada in tien minuten. Sterker nog: bitcoins hebben geen vaste fysieke locatie. Het is dus altijd mogelijk er zoveel van te verzenden als u wilt, overal naartoe, zonder limieten, vertragingen of hoge transactiekosten. Er komen geen banken aan te pas die drie werkdagen nodig hebben om uw geld op de juiste plaats te krijgen.</p>

<h2><img src="/img/ico_pci.svg" alt="PCI" />Geen PCI-compliance nodig</h2>
<p>Om creditcards via internet te kunnen accepteren, moet u langdurige beveiligingschecks ondergaan om te voldoen aan de PCI-standaard. In het geval van creditcards is dit een belangrijke veiligheidsmaatregel, maar de beveiliging van Bitcoin is zó gemaakt dat dit soort checks overbodig worden. Uw transacties worden beveiligd door het hele netwerk, niet op uw kosten.</p>

<h2><img src="/img/ico_fast.svg" alt="Direct" />Directe transacties bij uw kassa of webshop</h2>
<p>Een Bitcoin-transactie komt binnen een paar seconden aan bij de ontvanger en wordt over het algemeen bevestigd binnen tien minuten. Tot die tijd kan de betaling als authentiek maar omkeerbaar worden beschouwd. Wilt u echt een directe transactie, dan wordt u aangeraden een kleine commissie bij te voegen en een systeem te gebruiken dat dubbele uitgaven kan detecteren.</p>

<h2><img src="/img/ico_visib.svg" alt="Publiciteit" />Gratis publiciteit</h2>
<p>Bitcoin is een nieuwe markt, met nieuwe klanten die op zoek zijn naar producten en diensten om hun bitcoins aan uit te geven. Het accepteren van bitcoins voor uw producten is een goede manier om deze klanten voor u te winnen. Het is altijd een goed idee gebleken voor bedrijven die op het internet opereren om nieuwe manieren van betaling te accepteren.</p>

<h2><img src="/img/ico_multi.svg" alt="Goedkeuring" />Goedkeuring door meer dan één persoon</h2>
<p>Bitcoin heeft ook een mogelijkheid die nog niet zo bekend is: een transactie pas laten uitvoeren na goedkeuring door een bepaald deel van een groep personen. Dit staat bekend als een "n of m transaction" ("n-van-de-m-transactie").</p>

<h2><img src="/img/ico_transparency.svg" alt="Duidelijkheid" />Transparante boekhouding</h2>
<p>Voor veel organisaties is het belangrijk om duidelijkheid te kunnen geven over hun financiële activiteiten. Het gebruik van Bitcoin biedt u de grootst mogelijke duidelijkheid: belanghebbenden kunnen alle transacties opvragen uit het netwerk als u hen inlicht over de Bitcoin-adressen die uw bedrijf gebruikt.</p>
