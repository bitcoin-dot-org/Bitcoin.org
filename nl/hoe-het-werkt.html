---
layout: base-nl
id: how-it-works
title: Hoe werkt Bitcoin? - Bitcoin
---
<h1>Hoe werkt Bitcoin?</h1>

<p>OK, deze vraag veroorzaakt nogal wat verwarring. Hier is een korte uitleg!

<h2>De basis voor nieuwe gebruikers</h2>
<p>Als nieuwe gebruiker hoef je alleen maar <a href="/nl/kies-uw-portemonnee">een portemonnee te kiezen</a> om op je computer of mobiele telefoon te installeren. Heb je eenmaal een portemonnee geïnstalleerd, dan maakt die je eerste Bitcoin-adres voor je aan. Je zult er later nog wel meer aanmaken, wanneer je ze maar nodig hebt. Je kan één van je Bitcoin-adressen aan je vrienden geven, zodat ze je kunnen betalen. Andersom kun jij je vrienden betalen als zij jou hun adressen geven. Dit lijkt eigenlijk heel erg op hoe e-mail werkt. Het enige wat je nu dus nog te doen staat is een paar bitcoins opdoen en ze <a href="/nl/wat-u-moet-weten">veilig te bewaren</a>. Je hoeft niet alle technische details te begrijpen om aan de slag te kunnen gaan met Bitcoin.</p>

<p>Maar wil je dat wel, blijf vooral lezen!</p>

<p><br><img src="/nl/img/bitcoin_at_a_glance.svg" alt="Overzicht van Bitcoin" /></p>

<h2>Blockchain</h2>
<p>Een blockchain is een <b>gedeelde transactiegeschiedenis</b> waar het hele Bitcoin-netwerk op gebouwd is. Alle bevestigde transacties zijn zonder uitzondering in de blockchain opgenomen. Zo kan gecontroleerd worden dat de bitcoins in een nieuwe transactie ook echt uitgegeven worden door de eigenaar. De integriteit en de chronologische volgorde van de blockchain worden intact gehouden door middel van <a href="/nl/woordenlijst#cryptografie">cryptografie</a>.</p>

<h2>Transactie</h2>
<p>Een transactie is <b>een overdracht van waarde tussen twee Bitcoin-adressen</b> die opgenomen wordt in de blockchain. Bitcoin-portemonnees hebben een geheim stuk data, een <a href="/nl/woordenlijst#geheime-sleutel"><i>geheime sleutel</i></a> voor elk Bitcoin-adres. Geheime sleutels worden gebruikt om transacties te ondertekenen en zo wiskundig te verzekeren dat de betreffende transactie van de eigenaar van het bijbehorende adres komt. De <a href="/nl/woordenlijst#digitale-handtekening"><i>digitale handtekening</i></a> zorgt ook dat de transactie door niemand gewijzigd kan worden nadat hij is verzonden. Alle transacties worden gedeeld door alle gebruikers en bevestigd door het netwerk middels een proces dat <a href="/nl/woordenlijst#mining"><i>mining</i></a> heet.</p>

<h2>Mining</h2>
<p>Mining is een <b>gedistribueerd consensus-systeem</b> dat gebruikt wordt om nieuwe transacties te <a href="/nl/woordenlijst#bevestiging"><i>bevestigen</i></a> door ze op te nemen in de blockchain. Het garandeert dat transacties in chronologische volgorde in de blockchain worden opgenomen, beschermt de neutraliteit van het netwerk en zorgt ervoor dat verschillende computers hetzelfde idee hebben over de toestand van het systeem. Om bevestigd te kunnen worden, moeten transacties verpakt worden in een <a href="/nl/woordenlijst#blok"><i>blok</i></a> met heel precieze cryptografische voorwaarden, dat dan gecontroleerd wordt door het netwerk. Die voorwaarden voorkomen dat een eerder blok veranderd kan worden, omdat zo'n verandering alle latere blokken ook ongeldig zou maken. Mining werkt ook als een soort loterij waar je meer kans maakt als je (computer) meer werk verzet, waardoor het veel te moeilijk wordt voor een individu om blokken aan de blockchain toe te voegen die er niet horen. Zo kan niemand bepalen welk blok als volgende wordt toegevoegd of de blockchain veranderen om zijn eigen uitgaven ongedaan te maken.</p>

<h2>Nog meer informatie</h2>
<p>Dit is maar een korte, bondige samenvatting van het systeem. Wil je helemaal weten hoe het werkt, lees dan <a href="/bitcoin.pdf">het originele paper (Engels)</a>, waar het ontwerp van het systeem in wordt beschreven, of kijk rond in de <a href="https://en.bitcoin.it/wiki/Main_Page">Bitcoin wiki</a>.</p>
