---
lang: nl
layout: base-nl
id: about
title: Over Bitcoin - Bitcoin
---
<h1>Over Bitcoin</h1>

<h2>Eerst wat geschiedenis</h2>
<p>Bitcoin is één van de eerste incarnaties van een concept dat "cryptovaluta" heet, voor het eerst beschreven in 1998 door Wei Dai op de cypherpunks mailinglist. Het is gebaseerd op het idee dat elk object of optekening dat in een bepaalde sociaal-economische context wordt aanvaard voor de betaling van goederen of aflossing van schulden als geld kan dienen. Als zodanig is Bitcoin een nieuwe vorm van geld, waarbij cryptografie in plaats van de autoriteit van een centraal orgaan gebruikt wordt om uitgifte en transacties te reguleren.</p>
<p>In 2009 werd de eerste specificatie en proof-of-concept op een cryptografie-mailinglist gepubliceerd door een lid onder het pseudoniem Satoshi Nakamoto. Tegen het eind van 2010 verliet Satoshi het project, naar eigen zeggen omdat hij met andere zaken bezig was. De bedenker van Bitcoin heeft zijn identiteit nooit onthuld en heeft slechts zijn uitvinding aan de wereld nagelaten. De oorsprong en motivatie achter Bitcoin is ook vandaag nog een groot raadsel.</p>
<p>Sinds 2010 is de Bitcoin-community gegroeid en veel ontwikkelaars hebben aan het project gewerkt. Tijdens juni en juli 2011 kwam Bitcoin ineens prominent in de media, wat een ware run veroorzaakte. De zeepbel die hieruit voortkwam, liep in de tweede helft van 2011 langzaam leeg en sindsdien is de waarde langzaam weer opgeklommen tot het niveau van 2011.</p>
<p>Op 27 september 2012 is de Bitcoin Foundation opgericht om Bitcoin te standaardiseren, beschermen en promoten. Tegenwoordig is de Bitcoin-economie zich snel aan het ontwikkelen en komen er dagelijks gebruikers bij.</p>

<h2>Technische eigenschappen</h2>
<p>Dit zijn de standaardeigenschappen die elk Bitcoin-achtig netwerk vertoont.</p>
<ul>
  <li>Elk aangesloten systeem kan Bitcoins overmaken naar elk ander systeem in het netwerk.</li>
  <li>Transacties zijn onomkeerbaar.</li>
  <li>Dubbele uitgaven worden voorkomen door het gebruik van een <a href="https://en.bitcoin.it/wiki/Block_chain">blokketen</a>.</li>
  <li>Transacties worden binnen enkele seconden door het netwerk heen uigezonden en <a href="https://en.bitcoin.it/wiki/FAQ#Why_do_I_have_to_wait_10_minutes_before_I_can_spend_money_I_received.3F">binnen 10 tot 60 minuten gecontroleerd</a>.</li>
  <li>Verwerking van transacties en uitgifte van geld gebeurt collectief door middel van <a href="https://en.bitcoin.it/wiki/Mining">delven</a>.</li>
  <li>Transacties kunnen worden ontvangen of uw computer aanstaat of niet.</li>
</ul>

<h2>Economische regels</h2>
<p>Deze regels worden door het hele netwerk gecontroleerd. Binnen Bitcoin kunnen ze dus niet veranderd worden, maar andere digitale betaalmiddelen zouden er andere regels op na kunnen houden.</p>
<ul>
  <li>Een harde limiet van <a href="https://en.bitcoin.it/wiki/Controlled_Currency_Supply">ongeveer 21 miljoen bitcoins</a>.</li>
  <li>Bitcoins kunnen tot 8 decimalen gedeeld worden voor een totaal van ongeveer 21×10<sup>14</sup> eenheden.</li>
  <li>Transacties zijn goedkoop, en <a href="https://en.bitcoin.it/wiki/Transaction_fees">meestal gratis</a>.</li>
</ul>

<h2>Cijfers</h2>
<p>Het netwerk draait nu al meer dan 45 maanden, zodat de veiligheid indrukwekkend is te noemen. Vooral het laatste jaar heeft het flinke groei gekend. Hier zijn de cijfers per februari 2013.</p>
<ul>
  <li>Een lange blokketen (meer dan 220.000 blokken).</li>
  <li>Veel rekenkracht, waardoor transacties zeer veilig zijn - naar schatting meer dan 25 terahashes/s.</li>
  <li>Een dagelijks volume van meer dan 1 miljoen USD, verdeeld over 40.000 transacties.</li>
  <li>De totale waarde van alle bitcoins in omloop is meer dan 300 miljoen USD.</li>
  <li>Maar één groot <a href="https://en.bitcoin.it/wiki/Incidents#Value_overflow">veiligheidsincident</a> in het protocol (gerepareerd in augustus 2010).</li>
</ul>
